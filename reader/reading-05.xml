<?xml version="1.0" encoding="UTF-8"?>
<?xml-model href="reader-preparation.rnc" type="application/relax-ng-compact-syntax"?>
<?xml-model href="reader-preparation.sch" type="application/xml" schematypens="http://purl.oclc.org/dsdl/schematron"?>
<section>
    <title>ДѢꙖНИѤ И ЖИТИѤ ДЕВГЕНИѤВО АКРИТА ·е҃·</title>
    <body>
        <p>И слышавши того гласа дѣва и прекраснаго играния, бысть ужасна и трепетна, к оконъцу
            приниче и узре Девгения самого четверта мимо дворъ едуща. И вселися в ню любовь. И
            начатъ звати кормилицу и рече ей: «Какъ юноша мимо дворъ еха и умъ ми исхити! И ныне
            молю ти съ всемъ сердцемъ прилежно: иди и глаголи к нему предварити». И когда возвратися
            юноша, и виде кормилица и рече к нему: «Кою дерзость имаши и что есть тѣбѣ орудие к сему
            дому? Но не смеетъ птица пролетети мимо двора сего: от моей госпожи мнози главы своя
            положиша». И отвеща Девгений: «Кто тя посла глаголати мнѣ?» И рече ему: «Мене посла
            госпожа моя, прекрасная Стратиговна, жалуючи юность твою, да быша тебѣ не вредили».
            Глагола к ней: «Молви госпоже своей: тако рек Девгений — вборзе приклони лице свое ко
            оконцу и покажи образа своего велелепного, и тогда уведаешь, чего ради... Аще ли того не
            сотворишь, не имаши живота имети себѣ и въси твои родители». И услышавъ, дѣвица
            Стратиговна ко оконцу скоро припаде и начатъ глаголати к Девгению: «Свете светозарны, о
            прекрасное солнце! Жаль ми тѣбѣ, господине, аще моей ради любьве хощеши ся погубити,
            зане ини мнози мене ради главы своя положиша, а не видевъ, ни глаголавъ со мною. А ты
            кто еси, показавъ велию дерзость? Отецъ мой велми храбръ, и братия моя силни суть, а у
            отца моего мужие — единъ от нихъ на 100 наедетъ. А ты имаши мало с собою вой». Глагола
            Девгений къ дѣвице: «Аще бы я Бога не боялся, смерти бы предал тя. Даждь ми ответъ
            вскоре, что имаши на уме: хощеши ли слыти Девгениева Акрита жена или требуеши ему быти
            раба полоненна?»</p>
        <p>Слышав же то, дѣва слезно отвеща ему: «Аще имаши любовь ко мнѣ велию, то ныне мя исхыти,
            яко отца моего дома нет, ни силной моей братии. Или чему ти исхитити менѣ: азъ сама еду
            с тобою, токмо в мужескую одежду облецы мя, зане имамъ мужескую дерзость. Аще путем мя
            нагонятъ, то сама оборонюсь. Мнози бо предо мною не успеютъ ничтоже сотворити».</p>
    </body>
</section>
