<p>
   <span class="page">[Pog 342v] </span>
   <cite> ДЕЯНИЕ ПРЕЖНИХЪ ВРЕМЕНЪ И ХРАБРЫХЪ ЧЕЛОВѢКЪ. О ДЕРЗОСТИ И О ХРАБРОСТИ И
      О БОДРОСТИ ПРЕКРАСНАГО ДЕВГЕНИЯ</cite>
</p>
<div id="xvii_α" data-pageref="">
      <p>
      <span class="anchor_label">(α) </span>
      <span class="page">[Pog 342v] </span>Бѣ нѣкая вдова царска роду и предала себя ко спасению, от церкви николиже
         отхождаше. И бысть у нея три сыны велелѣпны и велеозарны, молитвою же матери своея дѣюще
         храбрость о дѣлех своих. У той же въдовы бысть дщерь велелѣпна и велеозарна красотою лица
         своего.</p>
      <p>
      <span class="anchor_label">(α) </span>
      <span class="page">[Pog 342v] </span>И услыша о красотѣ дѣвицы тоя Амир, царь Аравитские земли, и собра войска
         своего множество много и поиде пакости творити в Греческой землѣ, для ради красоты дѣвицы
         тоя. И прииде в домъ вдовы тоя и восхитив прекрасную <span class="page">[Pog 343] </span> дѣвицу Амир царь
         мудростию своею и невидимъ бысть никимже въ Греческой землѣ, но токмо видѣ единая жена
         стара дому того; а мати ея в то время бысть у церкви Божии, а сынове во иной странѣ на
         ловле.</p>
      <p>
      <span class="anchor_label">(α) </span>
      <span class="page">[Pog 343] </span>И прииде же вдова та от церкви Божии, и не обрѣте прекрасной своей дщери, и
         нача вопрошати в дому своем от раб своих и рабынь о прекрасной своей дщери, и рекоша ей вси
         рабы дому ея: <q>Не вѣдаем, госпожа, дщери твоей прекрасной.</q> Но токмо едина жена стара
         дому того видѣла и сказала госпоже своей вдовѣ: <q>Прииде, госпожа, Аравитцкие земли Амир
            царь, и исхитив дщерь твою, а нашу госпожу, мудростию своею, и невидимъ бысть въ земли
            нашей.</q>
   </p>
      <p>
      <span class="anchor_label">(α) </span>
      <span class="page">[Pog 343] </span>И слышав же то вдова от рабы своея и нача терзати власы главы своея и лице, и
         нача плакати о прекрасной <span class="page">[Pog 343v] </span> своей дщери и рече: <q>Увы мнѣ, окаянной
            вдовице, аще бы были чада моя дома, да, шедъ бы, угонили Амира царя и отняли бы сестру
            свою.</q>
   </p>
      <p>
      <span class="anchor_label">(α) </span>
      <span class="page">[Pog 343v] </span>По малѣ же времяни приидоша в домъ чада ея и видѣвше плачь матери своея, и
         начаша вопрошати матери своея: <q>Скажи намъ, мати наша, кто тя обидил, царь ли или князь
            града сего? Токмо нас не будетъ в животѣ, то же ты обидима будешь.</q>
   </p>
   </div>
<div id="xvii_a" data-pageref="">
      <p>
      <span class="anchor_label">(a) </span>
      <span class="page">[Pog 343v] </span>Рече жь имъ мати их: <q>Чада моя милая, никимже не обижена града сего,
            развѣе имѣли есте у ся вы едину сестру, и та нынѣ исхищена руками Амира, царя Аравитцкие
            земли, и урва ми сердечное корение и унзе мя, яко бездушную трость. А нынѣ заклинаю вы,
            чада моя возлюбленная, да не преслушати вамъ заповѣди моея: идите вы, и угоните Амира
            царя и отоймите сестрицу свою прекрасную.</q>
   </p>
   </div>
<div id="xvii_b" data-pageref="">
      <p>
      <span class="anchor_label">(b) </span>
      <span class="page">[Pog 343v] </span>
      <q>Аще сестры <span class="page">[Tit 172] </span> своея не возмете, и вы и сами тамо главы своя положите
            за сестрицу свою, и я оплачу всех вас, яко безчадна есмь.</q>
   </p>
   </div>
<div id="xvii_c" data-pageref="">
      <p>
      <span class="anchor_label">(c) </span>
      <span class="page">[Tit 172] </span>И рекоша же сынове ея: <q>Мати наша милая, не скорби ты о томъ, дай нам
            благословение свое и молитъву; вскорѣ скрыемъ путь свой.</q> И препоясаша на себя оружия
         своя,</p>
   </div>
<div id="xvii_d" data-pageref="">
      <p>
      <span class="anchor_label">(d) </span>
      <span class="page">[Tit 172] </span>и вседоша на кони своя, и поѣхаша, яко златокрылатые ястребы;</p>
   </div>
<div id="xvii_e" data-pageref="">
      <p>
      <span class="anchor_label">(e) </span>
      <span class="page">[Tit 172] </span>кони же под ними яко летаху. И доѣхаша сумежья Срацынския земли,</p>
   </div>
<div id="xvii_fbis" data-pageref="">
      <p>
      <span class="anchor_label">(f<sup>2</sup>) </span>
      <span class="page">[Tit 172] </span>и срѣтоша нѣкоего срацынина, стража бдуща,</p>
   </div>
<div id="xvii_g" data-pageref="">
      <p>
      <span class="anchor_label">(g) </span>
      <span class="page">[Tit 172] </span>и начаша братаничи вопрошати его: <q>Повѣжьдь нам, братии, колко до жилища
            вашего Амира царя?</q> Срацыненин же изовлече мечь свой и течаше на них дерзостно, а
         чающе, яко беглецы суть, а не вѣдая их дерзости.</p>
      <p>
      <span class="anchor_label">(g) </span>
      <span class="page">[Tit 172] </span>Скочив же их меншей братъ и ухватив же срацынина за горло, и примча его ко
         братии своей, и хотяше его убити. Рече же болшый братъ: <q>Братия моя милая, чѣмъ намъ о
            срацыненина мечь свой сквернить, и мы осквернимъ о самого Амира царя, той бо есть намъ
            виненъ.</q> А сего срацыненина привезаша <span class="page">[Tit 172v] </span> на горѣ у древа,</p>
   </div>
<div id="xvii_10" data-pageref="">
      <p>
      <span class="anchor_label">(10) </span>
      <span class="page">[Tit 172v] </span>а сами поѣхаша путемъ тѣмъ,</p>
   </div>
<div id="xvii_11" data-pageref="">
      <p>
      <span class="anchor_label">(11) </span>
      <span class="page">[Tit 172v] </span>и срѣтоша иных многих стражей Амира царя,</p>
   </div>
<div id="xvii_f" data-pageref="">
      <p>
      <span class="anchor_label">(f) </span>
      <span class="page">[Tit 172v] </span>от великия рѣки, рекомыя Багряницы;</p>
   </div>
<div id="xvii_11bis" data-pageref="">
      <p>
      <span class="anchor_label">(11<sup>2</sup>) </span>
      <span class="page">[Tit 172v] </span>бяше же их числомъ 3000. Видѣша же братия великую стражу Амира царя, и рече
         же имъ болшый братъ: <q>Братия моя милая! Во единомъ ли мѣсте намъ ѣхать на стражу Амира
               царя?<q> И рече середний братъ: </q>Братия моя милая! То есть стража великая Амира
            царя, и мы разделимъся натрое.</q>
   </p>
      <p>
      <span class="anchor_label">(11<sup>2</sup>) </span>
      <span class="page">[Tit 172v] </span>Болшый братъ поѣде съ правыя руки, середний в болшый полкъ, а меншый с лѣвую
         руку, и поскочиша на Амировых стражей, и начаша их бити, яко добрые косцы траву косити:
         овиих изсекоша, а овиих связаша и приведоша их на гору высоку, и гнаша их передъ собою, яко
         добрый пастухъ овца, и пригнаша их на гору и побиша. Токмо тремъ мужемъ животъ даша
         провожения ради ко Амиру царю.</p>
   </div>
<div id="xvii_gbis" data-pageref="">
      <p>
      <span class="anchor_label">(g<sup>2</sup>) </span>
      <span class="page">[Tit 172v] </span>И начаша ихъ вопрошати: <q>Повѣждьте намъ, срацыняне, во градѣ ли вашъ Амир
            царь пребываетъ или внѣ града?</q>
   </p>
      <p>
      <span class="anchor_label">(g<sup>2</sup>) </span>
      <span class="page">[Tit 172v] </span>Отвѣщав же имъ срацыняне: <q>Господие три братие! Амир <span class="page">[Tit 173] </span> царь
            нашъ внѣ града пребываетъ, за семь поприщь от града, и под тѣмъ градомъ многие шатры у
            него стоятъ, а въ шатер во един многия тысячи вмещаются силныхъ и храбрых кметей: един
            на сто напустить.<q> И рекоша же братаничи: </q>Братия срацыняне! Аще ли бы мы не
            боялися Бога, давно бы вас смерти предали, но вопрошаемъ вас: повѣждьте намъ, каков
            шатер Амира царя вашего?</q>
   </p>
   </div>
<div id="xvii_h" data-pageref="">
      <p>
      <span class="anchor_label">(h=37<sup>2</sup>) </span>
      <span class="page">[Tit 173] </span>Рекоша же им срацыня: <q>Амира царя шатеръ черлен, а по подолу зелен, а по
            шатру златомъ и сребромъ и жемчюгомъ укаченъ и драгимъ камениемъ украшенъ; а у брата его
            шатер синь, а по подолу зеленъ, а по шатру такоже златомъ и сребромъ украшен, а иные
            разные многия шатры стоятъ, а в них пребываютъ многия кмети, а емлютъ у царя прибытку на
            годъ по 1000 и по 2000, силнии и храбрии суть: един на сто человѣкъ наѣдетъ.</q>
   </p>
   </div>
<div id="xvii_i" data-pageref="">
      <p>
      <span class="anchor_label">(i=45-48<sup>2</sup>) </span>
      <span class="page">[Tit 173] </span>Братаничи же отпустиша тѣхъ срацын трех ко Амиру царю своему. И рекоша им:
            <q>Отнесите словомъ вѣсти ко Амиру царю, да не рекъ бы он такъ Амир царь, что мы
            приидоша к нему татемъ.</q> И рече срацыняномъ братаничи: <q>Поидите вы восвояси.</q>
         Срацыняне же ради бысть отпущению ихъ, сказаша <span class="page">[Tit 173v] </span> царю своему.</p>
      <p>
      <span class="anchor_label">(i=45-48<sup>2</sup>) </span>
      <span class="page">[Tit 173v] </span>Слышав же то Амир царь и ужастенъ бысть, и призвав кметевъ своих и рече имъ:
            <q>Братия моя, силнии кмети! Видѣх я ночесь сон, яко ястребы три биюще мя крилы своими и
            едва не предложиша на тѣле моемъ ранъ; занеже братаничи сии приидутъ, а начнутъ прю
            творити.</q>
   </p>
      <p>
      <span class="anchor_label">(i=45-48<sup>2</sup>) </span>
      <span class="page">[Tit 173v] </span>В то жь время приѣхаша братаничи к шатру Амира царя и начаша кликати Амира
         царя:</p>
   </div>
<div id="xvii_8" data-pageref="">
      <p>
      <span class="anchor_label">(8) </span>
      <span class="page">[Tit 173v] </span>
      <q>Царю, поиди вон из шатра, повѣжьдь намъ, Амиръ царь, что еси не умѣешь на пути стражей
            ставити; мы же к шатру твоему приѣхаша безо всякия оборони, а нынѣ повѣждь намъ, бѣрь тя
            и уязви, пришед и исхитил еси сестру нашу татьбою. Аще бы мы в тѣ поры были дома, то не
            могъ бы ты убѣжати с сестрою нашею, но злою бы ты смертию умер, но и вся бы земля твоя
            от нас в работе была.</q>
   </p>
   </div>
<div id="xvii_9" data-pageref="">
      <p>
      <span class="anchor_label">(9) </span>
      <span class="page">[Tit 173v] </span>
      <q>А нынѣ повѣждь намъ, гдѣ сестрица наша?</q>
   </p>
   </div>
<div id="xvii_12" data-pageref="">
      <p>
      <span class="anchor_label">(12) </span>
      <span class="page">[Tit 173v] </span>Отвѣщав же Амир царь:</p>
   </div>
<div id="xvii_13" data-pageref="">
      <p>
      <span class="anchor_label">(13) </span>
      <span class="page">[Tit 173v] </span>
      <q>Братия моя милая! Видите гору ону велику и прекрасну: тамо бо посѣчены многия жены и
            прекрасныя дѣвицы. Тамо же <span class="page">[Tit 174] </span> и сестра ваша посѣчена, занеже она не
            сотворила воли моея.</q>
   </p>
   </div>
<div id="xvii_14" data-pageref="">
      <p>
      <span class="anchor_label">(14) </span>
      <span class="page">[Tit 174] </span>И рекоша же царю братаничи: <q>Зло ти от нас будетъ!</q> И поидоша они на тое
         гору искати сестры своея, мертвого тѣла ея,</p>
   </div>
<div id="xvii_15" data-pageref="">
      <p>
      <span class="anchor_label">(15) </span>
      <span class="page">[Tit 174] </span>и видѣша на горѣ многия жены и прекрасныя дѣвицы посѣчены.</p>
   </div>
<div id="xvii_16" data-pageref="">
      <p>
      <span class="anchor_label">(16) </span>
      <span class="page">[Tit 174] </span>И начаша же сестры своея тѣла искати,</p>
   </div>
<div id="xvii_18" data-pageref="">
      <p>
      <span class="anchor_label">(18) </span>
      <span class="page">[Tit 174] </span>и обрѣтше едину дѣвицу прекрасну зѣло, и начаша по ней слезы испущати, чающе,
         яко сестра ихъ. Рече же имъ меншый братъ: <q>Братие! Нѣсть сестры нашей, то есть не
            наша.</q>
   </p>
   </div>
<div id="xvii_21" data-pageref="">
      <p>
      <span class="anchor_label">(21) </span>
      <span class="page">[Tit 174] </span>И сѣдша братаничи на кони своя, и вопияше пѣснь анггелскую велегласно ко
         Господу: <q>Благословен Господь Богъ нашь, научая руцѣ мои на ополчение и на бран</q>. И рече
            они между собою: <q>Попомнимъ, братие, слово и приказъ матери своея: днемъ ся родили, днем
            ся мы и скончаемъ по повелѣнию матери своея и главы своя положимъ за сестрицу свою.</q>
   </p>
   </div>
<div id="xvii_ibis" data-pageref="">
      <p>
      <span class="anchor_label">(i<sup>2</sup>) </span>
      <span class="page">[Tit 174] </span>И прискочиша к шатру Амира царя, и шатер его на копья своя подняша.</p>
   </div>
<div id="xvii_j" data-pageref="">
      <p>
      <span class="anchor_label">(j) </span>
      <span class="page">[Tit 174] </span>И рече же им Амир царь: <q>Братия <span class="page">[Tit 174v] </span> моя милая! Отъѣдите вы
            прочь от шатра сего и измечите вы меж собою жребий, кому от вас со мною выиметца жребий
            битися; аще мя преодолѣете, то и сестру свою возмете; аще азъ вас преодолѣю, и мнѣ годно
            вас всѣх посѣщы.</q>
   </p>
      <p>
      <span class="anchor_label">(j) </span>
      <span class="page">[Tit 174v] </span>Братаничи же отъѣхаша от шатра его и начаша метати жребия, и вергоша жребия
         впервыя, и выняся жребий меншему брату на брань ѣхати. Братия жь въвергоша въ другой рядъ
         жребия, што не меншему ѣхать битися противъ Амира царя, понеже силен есть; и в другой рядъ
         выняся жребий меншему жь брату битися. Они же вергоша жребий и въ третей рядъ: выняся
         меншему жь брату на брань ѣхать битися со царемъ Амиром, занежь они съ сестрою из единыя
         матерни утробы въмѣсте шли и во един день рожения их.</p>
   </div>
<div id="xvii_2bis" data-pageref="">
      <p>
      <span class="anchor_label">(2<sup>2</sup>) </span>
      <span class="page">[Tit 174v] </span>И начаша братаничи меншово брата крутити; а гдѣ стоятъ братаничи, и на томъ
         мѣсте аки солнце сияетъ, а гдѣ Амира царя крутятъ, и тамъ нѣсть свѣта, аки тма темно.</p>
   </div>
<div id="xvii_2" data-pageref="">
      <p>
      <span class="anchor_label">(2) </span>
      <span class="page">[Tit 174v] </span>Братия же анггелскую пѣснь ко Богу возсылающе: <q>Владыко, не поддай
            создания <span class="page">[Tit 175] </span> своего в поругание поганымъ, да не возрадуютца погании,
            оскверня крестьянскую дѣвицу.</q>
   </p>
   </div>
<div id="xvii_5" data-pageref="">
      <p>
      <span class="anchor_label">(5) </span>
      <span class="page">[Tit 175] </span>И сѣдшы же они на кони своя и съѣхася они вмѣсте со Амиромъ царемъ, и начаша
         ся сѣщы саблями и ударишася межь собою копьями.</p>
   </div>
<div id="xvii_4" data-pageref="">
      <p>
      <span class="anchor_label">(4) </span>
      <span class="page">[Tit 175] </span>Видѣша же то срацыняне и многия кмети дерзость меншого брата и рекоша Амиру
         царю своему: <q>Великий господине, Амире царю! Отдай имъ сестру их и приими миръ от них, се
            бо единъ меншый братъ их крѣпость твою побѣждает; аще совокупятца вси три во едино
            мѣсто, то вся земля наша от них в работѣ будетъ.</q>
   </p>
   </div>
<div id="xvii_6" data-pageref="">
      <p>
      <span class="anchor_label">(6) </span>
      <span class="page">[Tit 175] </span>Меншы их братъ заѣде созади Амира царя и удари его межь плечь и долу его с
         коня сверже, и ухватив же его за власы и примча его ко братии своей. И рекоша вси срацыняне
         велегласно Амиру царю: <q>Отдай, Амире царю, сестру их имъ, да тя не погубятъ до
            остатку.</q>
   </p>
   </div>
<div id="xvii_7" data-pageref="">
      <p>
      <span class="anchor_label">(7) </span>
      <span class="page">[Tit 175] </span>Рече же имъ Амир царь: <q>Помилуйте мя, братия милая,</q>;</p>
   </div>
<div id="xvii_26bis" data-pageref="">
      <p>
      <span class="anchor_label">(26<sup>2</sup>) </span>
      <span class="page">[Tit 175] </span>
      <q>днесь крещуся во святое крещение,</q>
   </p>
   </div>
<div id="xvii_25" data-pageref="">
      <p>
      <span class="anchor_label">(25) </span>
      <span class="page">[Tit 175] </span>
      <q>любве ради дѣвицы тоя,</q>
   </p>
   </div>
<div id="xvii_26" data-pageref="">
      <p>
      <span class="anchor_label">(26) </span>
      <span class="page">[Tit 175] </span>
      <q>да буду язъ вамъ <span class="page">[Tit 175v] </span> зять.</q>
   </p>
   </div>
<div id="xvii_23" data-pageref="">
      <p>
      <span class="anchor_label">(23) </span>
      <span class="page">[Tit 175v] </span>Рекоша же братаничи: <q>Брате Амире царю! Власть имамъ посѣщы тя и власть
            имамъ пустити тя. Как намъ за холопа выдать сестру свою? А нынѣ повѣждь намъ: гдѣ сестра
            наша?</q>
   </p>
   </div>
<div id="xvii_9bis" data-pageref="">
      <p>
      <span class="anchor_label">(9<sup>2</sup>) </span>
      <span class="page">[Tit 175v] </span>Рече же имъ Амир царь слезно: <q>Братия! Видите оно полѣ прекрасно: тамо
            стоятъ многия шатры, а в них седит сестра ваша;</q>
   </p>
   </div>
<div id="xvii_27" data-pageref="">
      <p>
      <span class="anchor_label">(27) </span>
      <span class="page">[Tit 175v] </span>
      <q>а гдѣ сестра ваша ходит, и тут изослано поволоками златыми, а лице ея покрыто драгимъ
            магнитомъ, а стражие ея стрежаху далече от шатров.</q> Слышав же то, братия радостьни
         быша и поскочиша к шатру ея и прискочиша; стражие же не рекоша имъ ничегоже, а чающе, яко
         приходцы суть, а не чающе, яко братия ея. И приидоша же братия к шатру, и внидоша в шатер к
         сестрѣ своей, и обрѣтше же сестру свою на златѣ стуле сѣдящу, и лице ея покровенно драгимъ
         магнитомъ.</p>
   </div>
<div id="xvii_29" data-pageref="">
      <p>
      <span class="anchor_label">(29=25-26bis+32<sup>2</sup>) </span>
      <span class="page">[Tit 175v] </span>Начаша же братаничи вопрошати слезно: <q>Повѣждь намъ, сестрица, дерзость
            Амира царя, аще к тебѣ прикоснулся единомъ словомъ, то отымем же главу его и отвеземъ въ
            Греческую землю, да потомъ не будетъ похвалятися, осквернивъ крестьянскую дѣву.</q>
   </p>
      <p>
      <span class="anchor_label">(29=25-26bis+32<sup>2</sup>) </span>
      <span class="page">[Tit 176] </span> Рече же дѣвица ко братии: <q>Никакоже, братия, не имѣйте никакова о мнѣ во
            умѣ своемъ. Коли я исхищена Амиромъ царемъ, и тогда было при мнѣ 12 кормилицъ, а нынѣ
            боюсь поношения отъ людей и от своих сродницъ, занеже бысть полоненица.</q>
   </p>
      <p>
      <span class="anchor_label">(29=25-26bis+32<sup>2</sup>) </span>
      <span class="page">[Tit 176] </span>
      <q>И азъ повѣдала Амиру царю дерзость вашу, и Амир царь всегда ко мнѣ приежьжаше единою
            мѣсяцомъ и издалеча на меня смотряше; лице мое повелѣ сродичемъ своимъ скрывати, а въ
            шатеръ никто николиже вхождаше; а нынѣ, братия моя милая, хощу к вамъ глаголати, да
            прежь хощу вас заклинати молитвою матери нашея — да не преслушати вамъ заповѣди моея.
            Аще толко отвержетца Амир царь правдою вѣры своея, и днесь креститьца во святое
            крещение, и иного вамъ зятя таковаго не обрѣсти, занеже славою славен и силою силен и
            мудростию мудръ и богатествомъ богатъ.</q> Рекоша же братия къ сестрѣ своей:
            <q>Совокупитъ васъ материя молитва со Амиромъ царемъ.</q>
   </p>
      <p>
      <span class="anchor_label">(29=25-26bis+32<sup>2</sup>) </span>
      <span class="page">[Tit 176] </span>В то жь время Амир царь собра триста верблюдъ и наполни на них драгаго злата
         аравитцкаго и дал братаничамъ <span class="page">[Tit 176v] </span> в даровях, любви ради дѣвицы тоя, и рече
         Амир царь ко братаничемъ: <q>Помилуйте мя, братия моя, отвергусь я вѣры своея и днесь
            крещуся во святое крещение, любве ради дѣвицы тоя, да буду вамъ зять.</q>
   </p>
      <p>
      <span class="anchor_label">(29=25-26bis+32<sup>2</sup>) </span>
      <span class="page">[Tit 176v] </span>И рекоша братаничи Амиру царю: <q>Аще хощешы быти намъ зять, и ты отвергися
            вѣры своея поганыя, любве ради сестры нашея; днесь крестися во святое крещение и поѣди к
            намъ в Греческую землю, по любимой своея дѣвицы.</q>
   </p>
   </div>
<div id="xvii_63" data-pageref="">
      <p>
      <span class="anchor_label">(63) </span>
      <span class="page">[Tit 176v] </span>И рече же имъ Амиръ царь: <q>Братия моя милая! Не дамся аз в сраме, да не
            рекутъ греченя, яко, полонив зятя, в домъ свой ведутъ. Нарекуся аз вамъ зять съ великою
            честию. Хощу прежь ѣхать и изобрать велблюды со всей земли и наполнити на них
            богатества, и хощу изобрати силные кмети, а хто хощетъ со мною итить во святое
            крещение;</q>
   </p>
   </div>
<div id="xvii_31" data-pageref="">
      <p>
      <span class="anchor_label">(31) </span>
      <span class="page">[Tit 176v] </span>
      <q>и прииду к вамъ в Греческую землю и нарекуся вамъ зять и буду славенъ и богатъ. А вы
            коней своих не томите, подожьдите мя на дороге.</q> Братия же вземше сестру свою и
         поѣхаша путемъ своим.</p>
   </div>
<div id="xvii_64" data-pageref="">
      <p>
      <span class="anchor_label">(64=[75]) </span>
      <span class="page">[Tit 176v] </span>А Амир царь, приѣхав к матери своей <span class="page">[Tit 177] </span> и к брату своему,</p>
   </div>
<div id="xvii_65" data-pageref="">
      <p>
      <span class="anchor_label">(65=[75]) </span>
      <span class="page">[Tit 177] </span>и нача имъ прелестию глаголати, да чтобы его не уняли. И рече матери своей:
            <q>Мати моя милая! Что ходих в Греческую землю и полоних себѣ любимую дѣвицу, и приидоша
            во слѣдъ ко мнѣ братия ея и начаша со мною битися. И единъ отъ них, меншы братъ,
            крѣпость мою побѣдилъ. Аще бы совокупилися всѣ три брата во единое мѣсто, то и вся бы
            земля наша от них в работѣ была.</q>
   </p>
   </div>
<div id="xvii_35bis" data-pageref="">
      <p>
      <span class="anchor_label">(35<sup>2</sup>) </span>
      <span class="page">[Tit 177] </span>Рече же мати ко Амиру царю, сыну своему, гнѣвно и власы главы своея нача
         терзати и лице свое,</p>
   </div>
<div id="xvii_37" data-pageref="">
      <p>
      <span class="anchor_label">(37) </span>
      <span class="page">[Tit 177] </span>и рече ему: <q>На што нарекаешься царемъ и силный кметь у себя имѣешы,
            прибытку емлютъ по 1000 и по 2; и ты иди нынѣ и совокупи войска своего, и иди въ
            Греческую землю и побѣди братию, и любимую дѣвицу приведи ко мнѣ.</q>
   </p>
   </div>
<div id="xvii_65bis" data-pageref="">
      <p>
      <span class="anchor_label">(65bis=[75]) </span>
      <span class="page">[Tit 177] </span>Амир же рече к матери своей прелестию: <q>Мати моя, азъ хощу то жь сотворить,
            собрати воя своя много и идти пакости творить в Греческую землю.</q> И рече братъ Амиру
         царю: <q>Поидемъ, брате, вскоре, собравъ войско свое, да не допустимъ братию с любимою
            дѣвицею во градъ.</q>
   </p>
      <p>
      <span class="anchor_label">(65bis=[75]) </span>
      <span class="page">[Tit 177] </span>И рече Амир царь ко брату своему: <q>Сяди ты, брате, на престолѣ моемъ, а язъ
            единъ хощу ѣхати пакости творити въ Греческой земле.</q> В то же время Амиръ царь посади
            <span class="page">[Tit 177v] </span> брата своего на престолѣ своемъ, и самъ собра войска много, и собра
         богатества и веръблюды со всей земли и наполни на них драгаго злата аравитцъкаго и камения
         драгаго многоцѣнного. Видѣв же то срацыняне, яко на рать не ходятъ тако, а не глаголаше ему
         ничего.</p>
   </div>
<div id="xvii_68" data-pageref="">
      <p>
      <span class="anchor_label">(68) </span>
      <span class="page">[Tit 177v] </span>Доиде же Амир царь до сумежия Греческия земли, и рече Амир царь ко
         аравитяномъ: </p>
   </div>
<div id="xvii_69" data-pageref="">
      <p>
      <span class="anchor_label">(69) </span>
      <span class="page">[Tit 177v] </span>
      <q>Братия моя милая, силнии и храбрии аравитяне! Хто хощетъ со мною дерзость творити, той
            поди со мною в Греческую землю пакости творити?</q>
   </p>
   </div>
<div id="xvii_70" data-pageref="">
      <p>
      <span class="anchor_label">(70) </span>
      <span class="page">[Tit 177v] </span>И рече от них един аравитянин, во устѣх имѣя у себя дванадесять замковъ, и
         рече велегласно ко Амиру царю: <q>Великий государь, Амире царю! Приидоша отъ Греческия
            земли в нашу Срацынскую землю три юноши, и един от них крѣпость твою побѣди; аще бы въсѣ
            были три совокупилися во едино мѣсто, то бы и земля наша от них вся в работе была; а
            нынѣ ты хочешь итить в Греческую землю, то они нас и до остатку всѣхъ погубятъ.</q> Амир
         же царь, отпустив богатество, наполненныя казны верблюды вперед в Греческую землю, и взяв
         немного кметей своих и поиде в Греческую землю.</p>
   </div>
<div id="xvii_31bis" data-pageref="">
      <p>
      <span class="anchor_label">(31<sup>2</sup>) </span>
      <span class="page">[Tit 177v] </span>Братанича же не доидоша Греческаго града за пятдесятъ поприщь
            <span class="page">[Tit 178] </span> и сташа на поле; сестра же ихъ начат имъ молитися: <q>Братия моя милая!
            Не введите мя в срамъ великий от человѣкъ и от своих сродникъ, занеже азъ исхищена была
            рукама Амира царя; подождите зятя своего нареченного Амира царя.</q>
   </p>
      <p>
      <span class="anchor_label">(31<sup>2</sup>) </span>
      <span class="page">[Tit 178] </span>По мале же времяни приидоша к нимъ Амир царь со всѣмъ богатествомъ и съ
         верблюды, наполненныя златомъ и сребромъ. И рече Амир царь: <q>Слава Богу, благодѣющему
            мнѣ, яко сподобил мя Богъ братию в очи видѣти.</q> И рекоша братия ко Амиру царю:
            <q>Рабе Христове, буди ты намъ зять.</q>
   </p>
   </div>
<div id="xvii_33" data-pageref="">
      <p>
      <span class="anchor_label">(33) </span>
      <span class="page">[Tit 178] </span>Два же брата, болшый и середней, с сестрою своею поѣхаша во градъ нощию,
         народа ради, и внидоша в домъ матери своея, и видѣвъ же матерь два сына и дщерь свою и рече
         имъ слезно: <q>Сестрицу вы свою добыли, а братца изгубили есте!</q> И рече ей сынове ея:
            <q>Радуйся, мати, и веселися, братъ нашь меншый пребывает зъ зятемъ нашимъ нареченнымъ,
            со Амиромъ царемъ, а нынѣ ты, мати, доспевай бракъ великъ, занежь есми добыли зятя —
            славою славенъ и силою силенъ и богатеством богатъ, а нынѣ намъ ево въвести во святое
            крещение.</q>
   </p>
      <p>
      <span class="anchor_label">(33) </span>
      <span class="page">[Tit 178] </span>И вземше патриарха града того со всѣмъ соборомъ и приидоша на Ефрантъ реку и
         сотвориша <span class="page">[Tit 178v] </span> купѣль. И выидоша из града множество народа. Видѣвше же то
         братаничи истомна Амира царя отъ народа, братаничи же повелѣ Амира царя вскоре крестити во
         имя Святаго Духа, и крести его самъ патриархъ, а отецъ былъ крестной царь града того. И
         поидоша в домъ матери своея и сотвориша бракъ великъ, преславенъ зело, и сотвориша свадбу
         по 3 мѣсяцы. И потомъ Амир царь сотвори себѣ особый дворъ и полаты и жити нача с своею
         любимою дѣвицею.</p>
   </div>
<div id="xvii_35" data-pageref="">
      <p>
      <span class="anchor_label">(35) </span>
      <span class="page">[Tit 178v] </span>По том же времяни услыша мати Амира царя, что он крестися и отвергъся вѣры
         своея, любве ради девицы тоя, и нача терзати власы главы своея,</p>
   </div>
<div id="xvii_40" data-pageref="">
      <p>
      <span class="anchor_label">(40) </span>
      <span class="page">[Tit 178v] </span>и собра войска своего много множество и рече имъ: <q>Кто имѣетъ дерзость
            внити в Греческую землю къ господину своему Амиру царю и извести его из Греческия земли
            с любимою дѣвицею его?</q> И рекоша жь ей три срацыняне: <q>Мы, госпоже, идемъ въ
            Греческую землю и отнесемъ какъ книги ко господину своему, царю Амиру.</q> И она же имъ
         даша много златницъ,</p>
   </div>
<div id="xvii_39" data-pageref="">
      <p>
      <span class="anchor_label">(39) </span>
      <span class="page">[Tit 178v] </span>и даша имъ три кони: конь, рекомый Вѣтреница, вторый — Громъ, третий —
         Молния: <q>Аще внидете в Греческую землю и увидите господина своего Амира царя, и изведите
            его из Греческия земли, и сядете на Вѣтреницу, <span class="page">[Tit 179] </span> и вы невидими будете
            никимъже. Аще внидите в Срачинскую землю с господиномъ своимъ Амиромъ царемъ и со
            девицею его любимою, и сядите вы на Громъ-конь, и тогда услышат все аравитии Срацынские
            земли. Аще сядете на Молнию, и невидими будете въ Греческой землѣ.</q>
   </p>
   </div>
<div id="xvii_43" data-pageref="">
      <p>
      <span class="anchor_label">(43) </span>
      <span class="page">[Tit 179] </span>Срацыняне же взяша три коня и книги ко Амиру царю, и поѣхаша путемъ своим, и
         приѣхаша под градъ греческий, и сташа вне града въ сокровенномъ мѣсте, и вседоша на Молнию,
         и невидимъ бысть въ Греческой землѣ.</p>
   </div>
<div id="xvii_45" data-pageref="">
      <p>
      <span class="anchor_label">(45) </span>
      <span class="page">[Tit 179] </span>Тоя же нощы царица Амира царя, прекрасная царица дѣвица, видѣша сонъ и ужасна
         бысть,</p>
   </div>
<div id="xvii_46" data-pageref="">
      <p>
      <span class="anchor_label">(46) </span>
      <span class="page">[Tit 179] </span>и повѣдаша братиямъ своимъ: <q>Братия моя милая, видѣла я сон: въ нѣкое время
            влетѣша в полату мою златокрылатый соколъ и ятъ мя за руку и изнесе из полаты моея, и
            потомъ прилетѣша три враны и напустиша на сокола, и сокол мя опусти.</q>
   </p>
   </div>
<div id="xvii_47" data-pageref="">
      <p>
      <span class="anchor_label">(47) </span>
      <span class="page">[Tit 179] </span>Братия же собравше во граде вся волхвы и книжницы и фарисѣи, и повѣдаша сонъ
         сестры своея, и волхвы же рекоша братиямъ:</p>
   </div>
<div id="xvii_48" data-pageref="">
      <p>
      <span class="anchor_label">(48) </span>
      <span class="page">[Tit 179] </span>
      <q>Госпожу нашу, прекрасную дѣвицу, зять вашъ новокрещенный Амир царь, по повелѣнию матери
            своея, хощеть исхитить ис полаты и бежати въ Срацынскую землю и с любимою сестрицею
            вашею;</q>
   </p>
   </div>
<div id="xvii_47bis" data-pageref="">
      <p>
      <span class="anchor_label">(47<sup>2</sup>) </span>
      <span class="page">[Tit 179] </span>
      <q>а три врана — то суть три срацынянина, стоятъ за градомъ <span class="page">[Tit 179v] </span>
            в сокровенномъ мѣсте, прислани суть ко Амиру царю от матери з грамотами.</q>
   </p>
   </div>
<div id="xvii_50" data-pageref="">
      <p>
      <span class="anchor_label">(50) </span>
      <span class="page">[Tit 179v] </span>Братия жь пришед ко Амиру царю и начаша его вопрошати и обличать.</p>
   </div>
<div id="xvii_52" data-pageref="">
      <p>
      <span class="anchor_label">(52) </span>
      <span class="page">[Tit 179v] </span>Он же кленяся имъ живымъ Богомъ,</p>
   </div>
<div id="xvii_48bis" data-pageref="">
      <p>
      <span class="anchor_label">(48<sup>2</sup>) </span>
      <span class="page">[Tit 179v] </span>и вземъ же они Амира царя и поѣхаша с нимъ за город с книжниками и с
         фарисѣями, и обрѣтоша за градомъ три срацынянена, и они же изымаша их и начаша вопрошати. И
         они же им сказаша всю тайну, и взяв ихъ во градъ,</p>
   </div>
<div id="xvii_75" data-pageref="">
      <p>
      <span class="anchor_label">(75) </span>
      <span class="page">[Tit 179v] </span>и крестиша их во святое крещение, и начаша жить у Амира царя, а кони их
         вземъ Амир царь и роздалъ братаничемъ, шурьямъ своимъ.</p>
   </div>
<div id="xvii_33bis" data-pageref="">
      <p>
      <span class="anchor_label">(33<sup>2</sup>) </span>
      <span class="page">[Tit 179v] </span>И потомъ книжницы начаша проповѣдывати о рождении Девгениевѣ,</p>
      <p>
      <span class="anchor_label">(33<sup>2</sup>) </span>
      <span class="page">[Tit 179v] </span>и потомъ царица Амира царя прия плодъ во утробѣ своей, мужеска полу,</p>
   </div>
<div id="xvii_34" data-pageref="">
      <p>
      <span class="anchor_label">(34) </span>
      <span class="page">[Tit 179v] </span>и родитъ сына, и нарекоша имя ему Акрит. И въвергоша его въ божественное
         крещение и нарекоша имя ему Прекрасный Девгеней, а крестиша его самъ патриархъ, а мати
         крестная — царица града того. И бысть во градѣ томъ два царя да четыря царевича.</p>
   </div>
<div id="xvii_ω" data-pageref="">
      <p>
      <span class="anchor_label">(ω) </span>
      <span class="page">[Tit 179v] </span>И потомъ воспитавше Девгения царевича до 10 лѣтъ.</p>
   </div>
